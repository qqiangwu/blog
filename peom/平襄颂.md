斩白蛇以陵呼兮，言赤子之当兴。 
绵皇嗣以四百年兮，大纛颓其将倾。 
帝愍汉祚之衰微兮，降四灵以辅仁。 
冢虎其隐于林下兮，雏凤坠乎西陵。 
感三顾之浩德兮，潜龙将翱于高旻。 
唯彼麒之信修兮，穷四野而无寻。

亮恐负先帝之志兮，兴斧钺于雍凉。 
兆贼运之未竭兮，有星耀于西疆。 
咥酋首之浇薄兮，趋幼麒于孤墙。 
将千军于城东兮，伏万羽于城郊。 
风大旗其猎猎兮，鸣予马其萧萧。 
既见弃于故国兮，又亡命于锋刀。 
汉泱泱胡不归兮，言锦地可委身。 
有一将重于九州兮，兴炎汉其此人也！

将虎步兮退仲达，戡汶山兮抚诸蛮。 
出石营兮陷绝阵，败既伏兮摧来援。 
降李简兮斩徐质，破王经兮馘万贼。 
走陈泰兮怯邓艾，维我将军兮荡西北。 
约胡济兮期上邽，修矛戈兮兵先出。 
经祁山兮道董亭，迫南安兮击段谷。 
凡鸟妒兮龌龊生，援故迟兮信故缺。 
执玉枹兮击鸣鼓，士向前兮死相决。 
迅若雷兮纷如雨，荒草杂兮弃尸骨。 
战不利兮士众溃，粮秣绝兮人且乏。 
援长剑兮刃尘虏，泣血下兮万鬼哭！

哀予失荄之孤将兮，上下猜而不予知。 
既不容于内庭兮，又见嫌于同衣。 
忆老母于异国兮，望故梓于千里！ 
托沓中以避祸兮，寄琴书以娱己。

征尘起其蔽日兮，贼万众而寇国。 
奋王师以奇袭兮，拒高牙于剑阁。 
十万众而不得开兮，孰度公子之戋薄。 
黄沙漫而星斗迷兮，又诧主之先缚。 
欲死战而不可得兮，悉拔剑以斫石！ 
存汉室而弗谖兮，以死计而相托也！ 
镇西川以为盘兮，及百万众以为子。 
天不集予之计兮，万刃加而身死！ 
具百世之恶名兮，岂予心之可已！

乱曰： 
去国背乡，以有高志兮。德君之识，报以生死兮。 
见猜异域，唯有征伐兮。进而不得，退负君之托兮。彼苍者天，我何适兮！ 
唯以死计，复皓月之明兮。人且踟蹰，计不吾听兮。身死家灭，岂予心之可惩兮。